ij PRAEFA'HO.

cujus humanitati, doctrinae, omnium denique ingenuarum artium amori Bi-
bliotheca Graeca debetur. Quippe neque impensae neque labori parcit ad opti-
marum litterarum studium et alendum et provocandum, de quibus tam bene
jam meruit his triginta annis, ut neminem perenniora nominis sui monumenta ¹
exegisse constet. Quemadmodum vero vir ingeniosissimus cum mansuetioribus
Musis perpetuo commercium habuit : sic in grata ejus nominis commemora-
tione, tanquam bono omine rei audacter suscipiendae et feliciter gerendae, laetis·
sime acquiescimus.

Verum ne quis in hoc libro majus quippiam requirat, quam aut volui prae-
stare aut potui, pauca de instituto meo publicandique talis συντάγματος consilio
praefanda esse arbitror. Ut in artibus ac disciplinis alius aliam viam ingreditur,
neque cunctis eadem placent et apta videntur z ita in tanta ingeniorum varie-
tate ac dissimilitudine nemo mirabitur aliam aliis aetatibus gentibusque philo·
sophiae formulam arrisisse. Est autem nihil jucundius pbilosophiae graecae qua
nascentis, qua crescentis, qua adultae, qua ad interitum vergentis contempla-
tione. Etenim ab exiguis profecta initiis modo ornatissimis atque optimis ver-
sibus commendata, modo verborum sententiarumque luminibus nitenS, nunc
ionicae dialecti dulcedine, nunc dorici sermonis gravitate , nunc atticae dictio-
nis urbanitate praestabilis brevi in eam magnitudinem excrevit, ut ad summum
pervenisse videretur. Quapropter magnum et difficile opus est, integram phi-
losophiae antiquae historiam recte scribere, et haud scio an inter eloquentiae
opera longe difficillimum.

Facilius est, de singulis vel philosophorum sectis vel virtutis magistris et
sapientibus commentari. Itaque in hoc volumine de Pythagoreis, de Sophistis,
de Cynicis latius et uberius disserui singulorumque philosophorum vitas, mo-
res, decreta adumbravi, praesertim quum hae familiae longiorem rerum expo·
sitionem desiderarent. Sed quoniam praecipue mihi subtilissimorum scriptorum
qui veteribus saeculis philosophiam professi sunt fragmina colligenda, emen-
danda, vertenda, explicanda erant, ante omnia id studui, ut alios diligentia
vincerem, pluresque et emendatiores ac simul melius quam olim digestas et ·
conversas philosophorum reliquias 1n lucem revocarem. Denique, ne deesset
egregium consummatae sapientiae specimen , quasi minorum gentium et velut
secundae notae philosophis interposui Platonem primae classis auctorem in
priore Timaei parte rerum origines scrutantem cum ejus interpretibus Cice·
rone et Chalcidio. Caeterum Chalcidium tum collatis superioribus editionibus
tum consultis codicibus Florentinis recognitum lectoribus exhibui. Quodsi
editis his Miscellaneis luminis aliquid veteri philosophiae et graecis litteris vl· j
sus fuero attulisse, opus quod est in manibus absolvere conabor.

 

